---
layout: signed
title: Lettera aperta a sostegno di Richard M. Stallman
description: Lettera aperta a sostegno di Richard Matthew Stallman per essere reintegrato nella Free Software Foundation
image: /assets/social-media-preview_it_IT.png
locale: it_IT
twitter:
  card: summary_large_image
---

23-03-2021

Richard M. Stallman, conosciuto come RMS,
é sempre stato un punto di riferimento per
il movimento del software libero per decenni,
con contributi come il sistema operativo GNU
ed Emacs.

Di recente, ci sono stati dei vili attacchi online
per tentare di allontanarlo dalla FSF 
per aver espresso le sue opinioni personali. Abbiamo già visto 
accadere ciò precedentemente in modo organizzato con altri 
importanti attivisti e programmatori di software libero. 
Non resteremo a guardare questa volta, quando un'icona 
di questa comunità viene attaccata.

La FSF è un'organizzazione autonoma perfettamente in grado di trattare
i propri membri in modo giusto e imparziale, senza
cedere a pressioni esterne.  Facciamo appello alla
FSF perché consideri le critiche contro RMS in modo obiettivo,
comprendendo veramente il significato delle sue parole e delle sue azioni.

RMS ha sempre espresso i suoi punti di vista in modi
che possono turbare. Di solito si concentra sulle
basi filosofiche, cercando verità oggettiva
e rigore nel linguaggio, lasciando in secondo piano i
sentimenti delle persone sugli argomenti che tratta.
Questo atteggiamento rende le sue argomentazioni
soggette a incomprensioni e travisamenti, che è quel che ci pare stia accadendo
nella lettera aperta che chiede la sua cacciata.
Le sue parole vanno interpretate in questo contesto e
tenendo conto che il più delle volte
non si esprime in maniera diplomatica.

Detto questo, le opinioni di Stallman sulle questioni
per cui viene incriminato non hanno relazione con
la sua capacità di guidare una comunità come la FSF,
e lui ha diritto alle proprie opinioni come chiunque altro.
Non è necessario che membri e sostenitori siano
d'accordo con le sue opinioni, ma è necessario che rispettino
il suo diritto alla libertà di pensiero e di parola.

**Alla FSF:**

La rimozione di RMS danneggerà l'immagine della FSF e infliggerà 
un duro colpo al movimento del software libero.
Vi esortiamo a valutare con attenzione le vostre azioni,
poiché ciò che deciderete avrà un serio impatto
sul futuro dell'industria del software.


**Alla folla inferocita che si è raccolta contro Richard Stallman
puntando su alcuni ragionevoli argomenti di dibattito e su varie opinioni e sulle convinzioni
espresse nel corso di decenni da figura pubblica:**

Non avete alcun ruolo nella scelta della leadership di alcuna comunità.
Certamente non attraverso un linciaggio che non assomiglia
lontanamente a un equo dibattito come quelli di cui
persone migliori di voi come Richard Stallman hanno dato esempio.

Per firmare **utilizzando Github** [invia una pull request](https://github.com/rms-support-letter/rms-support-letter.github.io/pulls).

Per firmare **senza usare Github** puoi:
- Inviare una email con la tua firma a [signrms@prog.cf](mailto:signrms@prog.cf) o a [~tyil/rms-support@lists.sr.ht](mailto:~tyil/rms-support@lists.sr.ht).
- Aggiungere la tua firma qui: [https://codeberg.org/rms-support-letter/rms-support-letter/issues/1](https://codeberg.org/rms-support-letter/rms-support-letter/issues/1)
