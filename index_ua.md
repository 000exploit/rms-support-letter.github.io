---
layout: signed

title: Відкритий лист у підтримку Річарда Столмена
description: Відкритий лист у підтримку поновлення Річарда Метью Столмена у Фонді вільного програмного забезпечення
image: /assets/social-media-preview.png
locale: uk_UA
twitter:
  card: summary_large_image
---

2021-03-23

Річард Метью Столмен (Richard Matthew Stallman), відомий як RMS,
є провідником руху вільного програмного забезпечення
протягом десятиліть, серед його внеску є такі проекти як GNU та Emacs.

Останнім часом Столмен зазнав мерзенного цькування у мережі,
що ставило на меті усунення його зі складу ради директорів
Фонду вільного програмного забезпечення (ВПЗ) за висловлення
своїх особистих переконань.
Таке відбувалося раніше з іншими видатними активістами ВПЗ та програмістами.
Цього разу ми не будемо стояти осторонь,
коли символ нашої спільноти зазнає нападу.

Фонд ВПЗ -- це незалежна організація, що здатна ставитися
до своїх членів справедливим, неупередженим чином
та не повинна піддаватися зовнішньому соціальному тиску.
Ми закликаємо Фонд ВПЗ об'єктивно розглянути аргументи проти Столмена
і по-справжньому зрозуміти сенс його слів та вчинків.

Історично Столмен висловлював свої погляди шляхами,
що засмучували багатьох.
Зазвичай він більше зосереджений на філософських засадах,
прагнучи об'єктивної істини та точності формулювань, при цьому
не надто переймаючись людськими почуттями щодо теми обговорення.
Це робить його аргументи вразливими до нерозуміння та викривлення,
яке ми відчуваємо у відкритому листі із закликом до його бойкоту.
Його слова потрібно розглядати в цьому контексті,
враховуючи, що зазвичай він не прагне дипломатичності.

Так чи інакше, переконання Столмена, за які його переслідують,
не стосуються його здатності керувати Фондом ВПЗ.
Крім того, він має право мати власну точку зору, як і будь-хто інший.
Колеги та прихильники можуть не погоджуватися з його переконаннями,
але повинні поважати його право на свободу думки та слова.

**Фонду ВПЗ:**

Усунення Столмена зашкодить репутації Фонду
та завдасть важкого удару по руху вільного програмного забезпечення.
Ми закликаємо вас діяти обачливо та розсудливо, бо ваші рішення
матимуть серйозний вплив на майбутнє програмної індустрії.

**Натовпу недоброзичливців, що нападають на Річарда Столмена
за обґрунтовані аргументи в дискусіях
та за різноманітні думки та переконання,
які він висловлював протягом десятиліть як публічна особа:**

Ви не маєте жодного відношення до виборів керівництва жодної спільноти.
Особливо не шляхом чергового колективного переслідування,
навіть віддалено не схожого на чесно проведені дебати,
що проводяться кращими людьми, такими як Річард Столмен.

Щоб підписати, будь ласка, [зробіть pull request](https://github.com/rms-support-letter/rms-support-letter.github.io/pulls).
